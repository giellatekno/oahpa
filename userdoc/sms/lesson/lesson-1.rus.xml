<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
<header>
<title>Урок – 1</title>
</header>

<body>
<p>
<em>По-русски</em> | <a href="lesson-1.eng.html">In English</a> | <a href="lesson-1.fin.html"
>Suomeksi</a> | <a href="lesson-1.html">På norsk</a>
</p>

<!--
<p>Обратно на <a href="lesson-intro.rus.html">главную страницу учебника</a>. </p>

<p>Здесь можете скачать <a href="../PDF/lesson-1.html">целый урок и упражнения като PDF</a>. </p>
-->

<p>Здесь найдете <a href="http://gtweb.uit.no/webdict/index_sms-rus.html">Русско-колтта-саамский словарь</a>: </p>

<section>
<title>Evvan da Mäˊrjj</title>

<p>Täˊst lij neezzan. Son lij Mäˊrjj. Da täˊst lij ooumaž. Suu nõmm lij Evvan. Evvan lij sami kuˊǩes
ooumaž, a Mäˊrjj lij miâlggâd occkaž. Mäˊrjj vuäinn Evvan åuggan da mâânn suu årra. </p>

<p>Mäˊrjj: <em class="lg_mat">Tiõrv!</em>
</p>
<p>Evvan: <em class="lg_mat">Tiõrv, tiõrv!</em>
</p>
<p>Mäˊrjj: <em class="lg_mat">Mon leäm Mäˊrjj. Ǩii ton leäk?</em>
</p>
<p>Evvan: <em class="lg_mat">Muu nõmm lij Evvan. Evvan Evvan.</em>
</p>
<p>Mäˊrjj: <em class="lg_mat">Tuu eeˊjj nõmm še lij Evvan.</em>
</p>
<p>Evvan: <em class="lg_mat">Nuˊtt-i lij. Eˊčč lij Kuˊǩes-Evvan.</em>
</p>
<p>Mäˊrjj: <em class="lg_mat">Mon leäm Sverloff Mäˊrjj. Sverloff lij muu faˊmilja.</em>
</p>
<p>Evvan: <em class="lg_mat">Teâđam. Tõt lij sami jõnn sokk. A mâiˊd ton tuejjääk?</em>
</p>
<p>Mäˊrjj: <em class="lg_mat">Mon leäm pävvar da leäm reâuǥast Čeˊvetjääuˊr škooulâst. Koˊst ton
leäk tuejast?</em>
</p>
<p>Evvan: <em class="lg_mat">Muu tuejj lij tuõddrest. Mon leäm puäʒʒooumaž. Täˊbbe vääldam jieˊrj
ǩidd, ko ääiǥam vueˊlǧǧed vuejjad.</em>
</p>
<p>Mäˊrjj: <em class="lg_mat">Mõõn âkksaž ton leäk?</em>
</p>
<p>Evvan: <em class="lg_mat">Mon leäm kuâhttlokutt eeˊǩǩed. A ton?</em>
</p>
<p>Mäˊrjj: <em class="lg_mat">Mon leäm kuâhttlonellj eeˊǩǩed.</em>
</p>
<p>Evvan: <em class="lg_mat">Koˊst ton, Mäˊrjj, jälstak?</em>
</p>
<p>Mäˊrjj: <em class="lg_mat">Mon jälstam põõrtâst (dååma). Muu põrtt lij Čeˊvetjääuˊrest.</em>
</p>
<p>Evvan: <em class="lg_mat">Čeˊvetjäuˊrr lij mooččâs sijdd.</em>
</p>
<p>Mäˊrjj: <em class="lg_mat">Naa-a. Leâˊša ââˊn mon kâˊl vuâlǥam. Mon õõlǥam vuäˊstted võl mâiˊd-ne
porrmõõžžid, ouddâl ko kaupp mâânn ǩidd.</em>
</p>
<p>Evvan: <em class="lg_mat">Vuäitam-a pueˊtted jâđđa tuu årra kaaˊfstõõllâd?</em>
</p>
<p>Mäˊrjj: <em class="lg_mat">Puäˊđ, puäˊđ. Mon pääštam viõˊlǧǧesleeiˊbid.</em>
</p>
<p>Evvan: <em class="lg_mat">Kuõđđu tiõrvân!</em>
</p>
<p>Mäˊrjj: <em class="lg_mat">Mõõn tiõrvân!</em>
</p>

<p>Здесь найдете <a href="../exercise/exercise-1.html#Evvan+da+Mäˊrjj">упражнения для этого текста</a>. </p>
</section>

</body>
</document>
