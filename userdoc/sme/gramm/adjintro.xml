<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="sme">
  <header>
    <title>Adjektiivvat</title>
  </header>

  <body>
  <p class="langs"><em>Sámegillii</em> | <a href="adjintro.nob.html">På norsk</a> | <a href="adjintro.eng.html">In English</a> </p>
    <p>Ruovttoluotta <a href="grammatihkka.html">grammatihkka váldosiidui</a>.  </p>

<p>Adjektiivva muitala mo dahje makkár juoga dahje gii nu lea, omd. <em class="lg_mat">Mus lea 'rukses' biila. Son lea 'lihkolaš'.</em> </p>

<p>Adjektiivvaid sojaheapmi lea das gitta galle stávvala leat máŋggaidlogus. Gávdnojit </p>

<ul>
<li>bárrastávvaladjektiivvat, omd. <em class="lg_mat">nuorra - nuorat</em>. </li>
<li>bárahisstávvaladjektiivvat, omd. <em class="lg_mat">suohtas - suohttasat,  bivnnut - bivnnuhat</em>. </li>
<li>kontrakšuvdnaadjektiivvat, omd.  <em class="lg_mat">njálggis - njálgát, stuoris - stuorrát</em>. </li>
</ul>

<p>Fuobmá ahte diftoŋga sáhttá njuolgat ja ahte lea dássemolsašuddan.</p>

<p>Adjektiivvas lea attribuhttahápmi go lea ovddabeale substantiivva: <em class="lg_mat">Sis lea 'fiskes' viessu</em>. Go adjektiiva lea substantiivva maŋábealde, de dat lea  predikatiivahámis : <em class="lg_mat">Viessu lea 'fiskat'. Viesut leat 'fiskadat'.</em> </p>

<p>Adjektiivvaid sáhttá veardidit (kompareret), ja dain leat golbma veardidanhámi: <em class="lg_mat">unni - unnit - unnimus</em>. </p>

<p>Adjektiivva sáhttá geavahit substantiivan ja dat sojahuvvo dalle buot kásusiid mielde. Kásus čájeha makkár doaibma adjektiivvas lea cealkagis. Davvisámegielas leat 7 kásusa. Sojahanminsttar lea seammá go substantiivvain. </p>

<ul>
<li>Nominatiiva lea vuođđohápmi (sátnegirjehápmi), omd. <em class="lg_mat">Nieida lea 'nuorra'.</em></li>
<li>Akkusatiiva čájeha ahte sátni lea objeakta, omd. <em class="lg_mat">Mun oasttán 'hálbbibu'.</em> </li>
<li>Genetiiva čájeha mii dahje gii lea oamasteaddji: <em class="lg_mat">riggá - riggáid (rikkis)</em> . Kásus geavahuvvo maid post- ja preposišuvnna oktavuođas, omd. <em class="lg_mat">'Jallaid' gaskkas lei jierbmái</em>. </li>
<li>Illatiiva čájeha dábálaččat lihkadeami masa dahje geasa nu: <em class="lg_mat"> Mun adden eanet vahkkoruđa 'boarrásebbui'. Dát lea fálaldat 'riggáide'.</em> </li>
<li>Lokatiiva muitala ahte juoga lea báikkis dahje vuolgá báikkis eret. Kásus sáhttá maid muitalit oamasteami: <em class="lg_mat">'Jallas' ii leat ollu jierbmi. Sii soitet oažžut veahki 'riggáin'.</em></li>
<li>Komitatiiva čájeha ahte juoga dahkko mainna dahje geainna nu: <em class="lg_mat">Mun hupmen muhtun 'jallain'.</em> </li>
<li>Essiiva dili dahje iešvuođa birra. Kásus muitala maid ahte juoga adnojuvvo dahje gohčoduvvo manin nu. Omd.<em class="lg_mat"> Mun dovden iežan 'jallan'.</em></li>
</ul>

<p><em class="focus">Dás sáhtát lohkat eanet</em> <a href="adjektiver.html"><em class="focus">adjektiivvaid birra</em></a>.</p>
    <p>Ruovttoluotta <a href="grammatihkka.html">grammatihkka váldosiidui</a>.  </p>

  </body>
</document>






