<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="sme">
  <header>
    <title>Partihkkaliid birra</title>
  </header>

  <body>
  <p class="langs"><em>Sámegillii</em> | <a href="partikler.nob.html">På norsk</a> | <a href="partikler.eng.html">In English</a> </p>
      <p>Ruovttoluotta <a href="grammatihkka.html">grammatihka váldosiidui</a>.  </p>

<section>
<title>Partihkkalat</title>

<p><em class="focus">Partihkkalat</em> leat sojatmeahttun smávvasánit mat addet juogalágan lassimearkkašumi cealkagii. Muhtun partihkkalat fertejit álo leat nuppi posišuvnnas cealkagis: <em class="lg_mat">go, han, ba, bat</em>. Dáin lea <em class="lg_mat">go</em> dábálaš jearranpartihkal, go fas eará partihkkalat muitalit ahte vuosttaš cealkkalahttu lea dovddus ovdalaččas.  <em class="lg_mat">bat</em> geavahuvvo jearaldagain, <em class="lg_mat">han</em> geavahuvvo muitalancealkagiin, go fas <em class="lg_mat">ba</em> adno sihke jearaldagain ja muitalancealkagiin. De lea vel <em class="lg_mat">son</em>, mii geavahuvvo jearaldagain. Dat boahtá álo jearransáni maŋis, nugo partihkal <em class="lg_mat">go</em> dahje jearaldatpronomena maŋis. <em class="lg_mat">son</em> ovdanbuktá imaštallama, dahje dan ahte olmmoš ii vuordde vástádusa.</p>
<ul>
<li><em class="lg_mat">Boahtá 'go' Máret deike? </em></li>
<li><em class="lg_mat">Máret 'bat' boahtá deike? </em></li>
<li><em class="lg_mat">Vuolggán 'ba' dieđusge. </em></li>
<li><em class="lg_mat">Mas 'ba' mun dan dieđášin? </em></li>
<li><em class="lg_mat">Dat 'han' lea boares ášši. </em></li>
<li><em class="lg_mat">Maid 'son' Issát jurddaša? </em></li>
<li><em class="lg_mat">Boahtá go 'son' Máret deike? </em></li>
</ul>
<p></p>
<p>Eará partihkkalat leat omd. <em class="lg_mat">ge</em>, mii geavahuvvo sihke positiiva ja negatiiva nannehussan. <em class="lg_mat">ge</em> geavahuvvo negatiiva nannehussan ovttas biehttalanvearbbain. Positiiva nannehussan lea maid vejolaš geavahit <em class="lg_mat">nai</em>:</p>
<ul>
<li><em class="lg_mat">Mun dovddan su 'ge' ustibiid. </em></li>
<li><em class="lg_mat">Mun 'nai' vulgen fárrui. </em></li>
<li><em class="lg_mat">In dovdda su ustibiid 'ge'. </em></li>
<li><em class="lg_mat">Ii Máret leat hupman 'ge' singuin. </em></li>
</ul>
<p></p>

<p>Muhtun partihkkalat leat iešbirgejeaddji sánit ovttas dainna sániin masa gusket, ja daid galgá álo čállit oktii. Dakkár leksemaid ovdamearkkat leat <em class="lg_mat">dieđusge</em>, <em class="lg_mat">obanassiige</em>, ja <em class="lg_mat">goitge</em>.</p>

<ul>
<li><em class="lg_mat">Máret boahtá 'dieđusge' deike. </em></li>
<li><em class="lg_mat">Son ii boađe deike 'obanassiige'. </em></li>
<li><em class="lg_mat">Son boahtá deike 'goitge'. </em></li>
</ul>
<p></p>

<p>Eará dábálaš partihkkalat leat: <em class="lg_mat">fal, hal, gis/ges, gal, gusto, mis, mat, hás</em>. Golbma ovddemusa sáhttet geavahuvvot sihke jearaldagain ja muitalancealkagiin. <em class="lg_mat">gal, gusto, mis, mat</em> geavahuvvojit muitalancealkagiin, ja <em class="lg_mat">hás</em> ges geavahuvvo hástalusain:</p>

<ul>
<li><em class="lg_mat">Mana 'fal' gahpir haga, 'gal' de beasat galbmot. </em></li>
<li><em class="lg_mat">Máret 'fal' boahtá? </em></li>
<li><em class="lg_mat">Máret 'gal' boahtá. </em></li>
<li><em class="lg_mat">Ii 'hal' dohko goit vuolgge?</em></li>
</ul>
<p></p>
<ul>
<li><em class="lg_mat">Lean veaskku láhppán. Gosa dal 'gis' lean dan bidjan? </em></li><li><em class="lg_mat">Duo dat 'gusto' lea ge. </em></li>
<li><em class="lg_mat">Mun ledjen 'mis' gámahildu ala dan luoitilan. </em></li>
<li><em class="lg_mat">Máret fárre Levdnjii, ja Gáren 'gis' fárre Detnui. </em></li>
<li><em class="lg_mat">Áddjá gáddá ahte Jovnna 'mat' joatká boazodoalus. </em></li>
<li><em class="lg_mat">Sirdde 'mat' veaháš dobbelii! </em></li>
<li><em class="lg_mat">'Hás' it duostta njuiket. </em></li>
</ul>
</section>







  </body>
</document>






