<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"https://forrest.apache.org/dtd/document-v20.dtd">
<document xml:lang="sme">
  <header>
    <title>Vearbbat</title>
  </header>

  <body>
    <p class="langs"><em>Sámegillii</em> | <a href="verbintro.nob.html">På norsk</a> | <a href="verbintro.eng.html">In English</a> </p>

<p>Vearba muitala mii dáhpáhuvvá dahje mii dahkkojuvvo.</p>

<p>Vearbbaid sojaheapmi lea das gitta makkár mátta sánis lea - galle stávvala leat sáni maŋimuš távttas vuođđohámis mii lea infinitiiva. Mis leat golbma dakkár máttajoavkku:  </p>

<ul>
<li><strong>Bárrastávvalvearbbat</strong> maid maŋimuš távttas leat guokte stávvala. Infinitiivvageažus lea '-at', '-it' dahje '-ut'. Dán joavkkus lea dássemolsašupmi: <em class="lg_mat">boahtit, mannat, lávlut, rehkenastit (rehke-nastit), muitališgoahtit (muitališ-goahtit)</em> . </li>
<li><strong>Bárahisstávvalvearbbat</strong> main leat golbma stávvala. Infinitiivvageažus lea álo '-it':<em class="lg_mat"> muitalit, boradit</em>. </li>
<li><strong>Kontrakšuvdnavearbbat</strong> main leat guokte stávvala. Infinitiivvageažus lea '-át', '-et' dahje '-ot':<em class="lg_mat"> diŋgot, čohkkát, fárret</em>.   </li>
</ul>

<p>Mii earuhit finihtta ja infinihtta vearbbaid: </p>

<ul>
<li><strong>Finihtta vearbbat</strong> sojahuvvojit persovnna ja logu mielde. Lea kongrueansa (ovttahápmásašvuohta) subjeavtta ja finihtta vearbba gaskkas: <em class="lg_mat">don 'bohtet', son 'ii' boađe, sii 'boađášedje'</em>. </li>
<li><strong>Infinihtta vearbbat</strong> eai sojahuvvo persovnna ja logu mielde, omd. infinitiiva <em class="lg_mat">'boahtit'</em>, perfeavtta partisihppa: <em class="lg_mat">'boahtán'</em>, biehttalanhápmi <em class="lg_mat">'boađe'</em>, gerunda <em class="lg_mat">'boađedettiin'</em> ja vearbagenitiiva <em class="lg_mat">'boađi'</em> </li>
</ul>

<p>Modus lea sojaheapmi mii almmuha hubmi oainnu cealkaga sisdoalu hárrái. Sámegielas leat njeallje modusa:</p>
<ul>
<li><strong>Indikatiiva (duohtavuohki)</strong>: <em class="lg_mat">Mun 'boađán' ihttin.</em></li>
<li><strong>Imperatiiva (gohččunvuohki)</strong>: <em class="lg_mat">'Boađe' donge!</em></li>
<li><strong>Konditionála (eaktovuohki)</strong>: <em class="lg_mat">Ii ábut vaikko politiijat 'boađášedje/boađále'. </em></li>
<li><strong>Potentiála (veadjinvuohki)</strong>: <em class="lg_mat">In dieđe 'bođeža' go juovlastállu.</em> </li>
</ul>
  <p><em class="focus">Dás sáhtát oahppat eanet</em> <a href="verb.html"><em class="focus">vearbbaid birra</em></a>.  </p>

   <p>Ruovttoluotta <a href="grammatihkka.html">grammatihka váldosiidui</a>.  </p>

  </body>
</document>






