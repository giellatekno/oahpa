<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="sme">
  <header>
    <title>Substantiiva</title>
  </header>

  <body>
  <p class="langs"><em>Sámegillii</em> | <a href="substintro.nob.html">På norsk</a> | <a href="substintro.eng.html">In English</a> </p>
<p>lea nammasátni - olbmuid, elliid, dávviriid, proseassaid ja abstrákta dilálašvuođaid namma, omd: <em class="lg_mat">nieida, Káre, beavdi, ráhkisvuohta, dávda,  Norga</em> .</p>

<p>Sojahit substantiivvaid kásusiid mielde. Kásus lea sojahanhápmi mii čájeha makkár doaibma substantiivvas lea cealkagis. Davvisámegielas leat 7 kásusa:</p>
<ul>
<li>Nominatiiva - čájeha ahte nomen lea vuođđohámis (ovdanbuktinhámis): <em class="lg_mat">'Gussa' lea olgun.</em> </li>
<li>Akkusatiiva - mii čájeha ahte sátni lea objeakta: <em class="lg_mat">Mun oasttán 'gusa'.</em> </li>
<li>Genetiiva - mii čájeha mii/gii lea oamasteaddji: <em class="lg_mat">'gusa' juolgi.</em> </li>
<li>Illatiiva - mii dábálaččat čájeha lihkadeami masa nu: <em class="lg_mat">Mun attán biepmu 'gussii'.</em> </li>
<li>Lokatiiva - mii dábálaččat muitala ahte juoga lea báikkis/áđas dahje vuolgá báikkis/áđas eret: <em class="lg_mat">'Gusas' oaččut mielkki.</em> </li>
<li>Komitatiiva - mii dábálaččat čájeha ahte juoga lea mainna dahje geainna nu: <em class="lg_mat">Mun bohten 'gusain'.</em> </li>
<li>Essiiva - mii muitala dili dahje iešvuođa birra: <em class="lg_mat">'gussan'</em> </li>
</ul>
<p></p>

<p>Substantiivva sojaheapmi lea das gitta makkár mátta sánis lea. Mii geahččat galle stávvala leat sáni maŋimuš távttas máŋggaidlogus. Gielas leat </p>

<ul>
<li>bárrastávvalsubstantiivvat, omd. <em class="lg_mat">gussa - gusat, vilbealli - vilbealit</em>,</li>
<li>bárahisstávvalsubstantiivvat <em class="lg_mat">rieban - riebanat, nisu - nissonat</em> ja</li>
<li>kontrakšuvdnasubstantiivvat <em class="lg_mat">boazu - bohccot, bálggis - bálgát</em>.</li>
</ul>
<p>Fuobmá ahte diftoŋga sáhttá njuolgat ja ahte lea dássemolsašuddan.</p>


    <p><em class="focus">Dás sáhtát lohkat eanet</em> <a href="substantiv.html"><em class="focus">substantiivvaid birra</em></a>.  </p>

    <p>Ruovttoluotta <a href="grammatihkka.html">grammatihka váldosiidui</a>.  </p>


  </body>
</document>






