<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="sme">
  <header>
    <title>Labyrinth (Labyrinta)</title>
  </header>

  <body>


<p><a href="http://beta.visl.sdu.dk/visl/sme/edutainment/games/labyrinth.php" >Labyrinth VISL njuolggoliŋka</a></p>


<section>
<title>Álggahit spealu</title>

<p>Don sáhtát</p>

<ol>
<li>čállit cealkkakoda – dahje</li>
<li>dušše deaddilit "Play"</li>
</ol>

<p>De rahpasa ođđa lássa gos lea fiskes sáhpán. Jus
coahkkalat sáhpána rukses boalu, de speallu álgá.
Dalle boahtá oidnosii labyrinta mas leat sátneluohkát.
Don seaivvut labyrintii seaivunsojiin.</p>
<p><img alt="Labyrinth-image" src="images/labyrinth1.png" /></p>

<p>Cealkka boahtá oidnosii. Don galggat johtit labyrinta čađa nu ahte deaivvat
merkejuvvon sániid rivttes sátneluohká. Fuobmá ahte it sáhte orrut
guhká ovtta sajis danne go du maŋis boahtá váralaš gobmi! Jus gobmi joksá du, de
manahat ovtta heakka.</p>

<p>Don jođát njuollaboaluiguin. Sáhtát mannat seainni čađa gávdnan dihte
rivttes sátneluohká. Don it sáhte jorggihit ruovttoluotta, itge
rasttildit iežat geainnu.</p>

<p><img alt="Labyrinth-image" src="images/labyrinth2.png" /></p>

</section>

<section>
<title>Cealkkakoda</title>

<p>Don sáhtát válljet cealkkačoakkáldaga dahje dihto cealkaga, omd SMEA143.
Muhto dalle it sáhte registreret iežat bohtosa. Cealkkačoakkáldagat leat:
SMEA, SMEB ja SMEC.</p>
</section>

<section>
<title>Dásit</title>
<p>Mađe čeahpit don leat, dađe váddáseabbo lea speallu. Go don leat nagodan 5
cealkaga, de gobmi boahtá árabut ja lihkada johtileappot go ovdal. Olgeš
bealde gobmebaromehter čájeha dási.</p>
</section>

<section>
<title>Heakkat</title>
<p>Álggus dus leat vihtta liigeheakka. Don manahat heakka go 1) válljet
boasttu sátneluohká, 2) jorggihat ruovttoluotta dahje geahččalat mannat seainni
čađa vaikko dus lea rivttes sátneluohkká olámuttos.</p>
</section>

<section>
<title>Čuoggát</title>
<p>Oaččut 5 čuoggá juohke háve go deaivvat rivttes sátneluohká. Don massát 5
čuoggá dalle go barggat boastut (go manahat ovtta heakka). Go nagodat ovtta
cealkaga, de cealkaga čuokkesmearri duppalastojuvvo (bonus). Go gearggat
ovttain spealuin, de beasat registreret iežat bohtosa ja dainna lágiin
gilvalit earáiguin.</p>
</section>

<section>
<title>Menya</title>
<p>Game-menyas sáhtát bissehit spealu, ja dasa lassin oaidnit bohtosiid jus
válljet Highscores. Don sáhtát álggahit ođđa spealu (New Game). Size vuolde
beasat válljet šearbmagova sturrodaga: Small, Medium, Large dahje Fit
Screen.</p>
</section>

<section>
<title>Sátneluohkát</title>
<p>Jus it hálit geavahit buot sátneluohkáid, de sáhtát Game-menyas válljet
Word Classes. Dás sáhtát válljet ovdalgihtiidefinerejuvvon joavkkuid.</p>
<p>Mii geavahit dáid sátneluohkáid:</p>

<table>
<tr><td>n   </td><td>substantiiva (<em>girji, lohkamat, golmmas</em>)</td></tr>
<tr><td>prop   </td><td>propra (namma) (<em>William, Kárášjohka</em>)</td></tr>
<tr><td>pron </td><td>pronomen (<em>mun, sidjiide, soapmásat, ollu</em>)  </td></tr>
<tr><td>num </td><td>lohkosátni (<em>okta, 1923</em>)           </td></tr>
<tr><td>adj </td><td>adjektiiva (<em>alit, ollu, njealját</em>)                     </td></tr>
<tr><td>prp</td><td>Preposišuvdna/postposišuvdna (<em>alde, miehtá</em>) </td></tr>
<tr><td>conj</td><td>konjunkšuvdna (<em>ja, ahte, vaikko</em>)            </td></tr>
<tr><td>intj</td><td>interjekšuvdna (<em>vuoi, jippi</em>)                </td></tr>
<tr><td>adv </td><td>advearba (<em>hui, johtilit, olgun</em>)             </td></tr>
<tr><td>v   </td><td>vearba (<em>lean, borran, juhkamis</em>)             </td></tr>
<tr><td>part   </td><td>partihkal (<em>go, amma, han</em>)             </td></tr>

</table>
<p>Muhtun sajis leat merkejuvvon sátneluohkát mat eai gávdno sámegielas, nugo "infm" (infinitiivamearka) ja "art" (artihkal).</p>
</section>

<section>
<title>Veahkkeneavvu ja Labyrinth-link:</title>

<p>Sáhtát lohkat eanet sátneluohkáid birra dás: <a href="satneluohkat.html">Sátneluohkát ja daid árvvoštallan</a>
</p>

<p><a href="http://beta.visl.sdu.dk/visl/sme/edutainment/games/labyrinth.php" >Labyrinth VISL</a></p>

</section>

<p class="last_modified" >Last changed: $Id: Labyrinth_sme.xml,v 1.8 2008/06/19
	12:13:53 lene Exp $
                </p>
  </body>
</document>
